# Social Media

**Termin wykonania zadania: 15.04.2024**

### Aplikacja Horsi

### Brief
Aplikacja Horsi ma za zadanie usprawnić system zapisywania się na jazdy przez klientów oraz umożliwić sprawne zarządzanie nimi przez pracowników ośrodka jeździeckiego. 

System dzięki kolekcjonowaniu różnego typu parametrów dotyczących klientów, koni i trenerów umożliwia inteligentne układanie planów tygodniowych oraz proponowanie klientom najlepiej odpowiadających im potrzebom koni i trenerów.

Możliwe jest to dzięki rozbudowanemu formularzowi, o którego wypełnienie poproszony zostanie klient podczas rejestracji w systemie. Aplikacja zapisze jego aktualne umiejętności, preferowane godziny jazd i indywidualne preferencje co do charakteru konia. Ostatecznie wygenerowane zostaną propozycje treningu, gotowe do zaakceptowania lub zmodyfikowania przez pracownika ośrodka. 

Pracownicy i właściciele ośrodka są w stanie zarządzać wszystkimi informacjami dotyczącymi ich usług:
- Podstawowe informacje o ośrodku jeździeckim - czas pracy, dni wolne
- Dostępni trenerzy - typy ich treningów, dostępność godzinowa
- Posiadane konie - szczególne cechy charakteru, budowy ciała, i dostępność
- Typy jazd - maksymalna liczba klientów
- Zarejestrowani klienci - modyfikacja wprowadzonych przez klientów danych
- Kalendarz jazd - godziny, przypisani trenerzy i klienci

Nad aplikacją w naszym kole naukowym pracuje zespół składający się z przewodniczącego projektu, dwóch programistów oraz designera. Pracę nad aplikacją zostaną zakończone wkrótce.


### Zadanie rekrutacyjne
1. Opracuj strategiczny plan promocji aplikacji Horsi na Facebooku. Opisz, jaki masz pomysł na kampanię marketingową oraz ułóż przykładowy harmonogram postów.
2. Napisz treść do minimum trzech postów z ułożonego przez siebie harmonogramu. 

Pamiętaj, że podczas oceniania będą brane pod uwagę zarówno pomysł, jak i jego realizacja. Dodatkowa inwencja twórcza jest jak najbardziej mile widziana :)

